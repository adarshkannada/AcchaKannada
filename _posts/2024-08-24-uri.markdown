---
layout: post
title: "ಉರಿ"
date: 2024-08-24
author: Adarsha
categories: Poem
tags:	AcchaKannada Kannada Life Karnataka India Poem Happy Sad Young me happiness live greatfull uri fire burn benki power force live
cover: "assets/uri-acchakannada.png"
description: ಕಿಡಿ ಇದ್ದಾಗ ಹೊತ್ತಿಕೊಂಡುಬಿಡು, ಎಲ್ಲ ಉರಿದಾಗ ಬೂದಿಯಾಗೋದಿದೆ.

---

<p align ="center"> ಬೆಂಕಿಯಿದ್ದಾಗ ಉರಿದುಬಿಡು, ಆರಿದಾಗ ತಣ್ಣಗಿರೋದಿದೆ, <br>
ರಭಸವಿದ್ದಾಗ ಹರಿದುಬಿಡು, ಸೆಳೆತ ಕಳೆದಮೇಲೆ ನಿಲ್ಲೋದಿದೆ. </p>

<p align ="center"> ಜಿಗಿದಾಡು, ಒದ್ದಾಡು ಮಣಿಯಲೇಬೇಕು, <br>
ಮೆರೆದಾಡು, ಸುಮ್ಮನಿರು, ಅಳಿಯಲೇಬೇಕು. <br>
ಒದ್ದಾಡಿ, ಜಿಗಿದಾಡಿ ಮಣಿಬೇಕು ಎಂದಾಗ, <br>
ಜಿಗಿದಾಡೇ ಮಣಿಯುವ. <br>
ಮೆರೆದಾಡಿದರೂ, ಸುಮ್ಮನಿದ್ದುರೂ ಅಳಿಯಬೇಕು ಎಂದಾಗ, <br>
ಮೆರೆದಾಡೇ ಅಳಿಯುವ. </p>

<p align ="center"> ನೇಸರ ಹೊತ್ತಿ ಉರಿದರೂ ಕೊನೆಗೆ ತಂಪು, <br>
ಭೂಮಿ ಬಿರುಕಿ ಸಿಡಿದರೂ ಕೊನೆಗೆ ಸಂಪು, <br>
ಆಳಾಗು ಅರಸನಾಗು, ಮಣ್ಣಾಗೋದಿದೆ, <br>
ಹೊತ್ತಿ ಉರಿದೇಬಿಡು ಇರುವಾಗ, ಏನಿಲ್ಲ ತಪ್ಪು. </p>

<p align ="center"> ಒಳಗೆ ಕಿಡಿ ಇದ್ದಾಗ ಹೊತ್ತಿಕೊಂಡುಬಿಡು. <br>
ಎಲ್ಲ ಉರಿದಾಗ ಬೂದಿಯಾಗೋದಿದೆ. <br>
ರಭಸವಿದ್ದಾಗ ಕೊಚ್ಚಿ ಹರಿದುಬಿಡು, <br>
ಸೆಳೆತ ಇಳಿದಮೇಲೆ ನಿಲ್ಲೋದಿದೆ. </p>

<p align ="center"> - ಆದರ್ಶ </p>
